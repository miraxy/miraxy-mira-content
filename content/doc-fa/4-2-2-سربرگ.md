---
utid           : 000400020002
title          : سربرگ
chapter        : 4
chaptername    : محتوا
seassion       : 2
seassionname   : تولید و مدیریت محتوا
---


<p>در سربرگ هر فیلدی که نیاز داشته باشد برای آرشیو کردن یا ذخیره کردن اطلاعات و محتوا می‌توان داشت، اما تعدادی فیلد از پیش تعریف شده نیز وجود دارد که در تولید خروجی موثر می‌باشند.</p>

<h4>utid</h4>

<p>این فیلد کلید اصلی هر نوشته می‌باشد، ترتیب نمایش، محل ذخیره در حافظه، آدرس دهی و هر چیزی که به محتوا مربوط باشد به این فیلد وابسته است. در صورتی که این فیلد موجو نباشد، میرا از تمام محتوای موجود چشم پوشی میکند.</p>

<p>کلمه‌ی utid در اصل مخفف unique time ID میباشد، همانطور که از نام فیلد هم میتوان دریافت، این فیلد یک مشخصه یکتا است که براساس زمان تولید شده.</p>

<p>به شکل پیش فرض و در هنگام ساختن هر پست جدید یک شناسه چهارده رقمی از کنار هم قرار دادن سال، ماه، روز، ساعت، دقیقه و ثانیه تولید هر پست به عنوان مقدار این فیلد تولید میشود. ترتیب تولید و نمایش نوشته‌ها در سایت بر اساس مقدار این فیلد ترتیب دهی خواهند شد.</p>

<p>همچنین هنگامی که آدرس ایستای یک محتوا تولید میشود در صورتیکه دو محتوا نام یکسانی به خود بگیرند، اولویت دریافت نام با نویسه‌ای است که utid کوچکتری داشته باشد و پست‌های بعدی در آدرس، پیشوند ۲، ۳،... میگیرند برای مثال اگر دو پست با شناسه‌های 20170203040506 و 20171213141516 اما با تیتر یکسان hello داشته باشیم و فرمت تولید نام های خروجی را هم</p>

<pre><code>:year/:title
</code></pre>

<p>تعیین کرده باشیم، خروجی چیزی شبیه به این خواهد بود</p>

<pre><code>YOURSITE.com/blog/2017/hello/          &gt; utid 20170203040506
YOURSITE.com/blog/2017/hello/2/        &gt; utid 20171213141516
</code></pre>

<p>هیچ اجباری در حفظ رقم اولیه که به utid اختصاص داده شده وجود ندارد و تا زمانی که مقادیر utid تکراری نشود به هر شکل میتوان utid را ویرایش کرد، تنها به این نکته باید دقت شود که میرا مقادیر عددی را برای این فیلد میخواند، پس اگر به utid مقداری شبیه به این داده شود:</p>

<pre><code>s1-c3/p145(l3)
</code></pre>

<p>هنگام پردازش، میرا آن را به این صورت خواهد خواند</p>

<pre><code>131453
</code></pre>

<p>از آنجا که با تغییر دادن utid ترتیب نمایش پست‌ها هم تغییر میکند، با تغییر این گزینه میتوان چینش و ترتیب نمایش محتوا را تغیر داد.</p>

<p>مثلا اگر نوشته‌ای به وبلاگ اضافه شود اما قرار نباشد در صفحه اول نمایش داده شود یا بخواهید در آخرین صفحه وبلاگ و در کنار نوشته‌های اولیه قرار بگیرد، با تغییر این مقدار به عددی کوچک‌تر میتوان این تغییرات را به وجود آورد، یا برعکس برای نگه داشتن همیشگی یک نوشته در صفحه اول، اگر نمیخواهید از کدها و برچسب‌های موجود برای تولید پوسته استفاده کنید، خیلی ساده میتوان مقدار خیلی بزرگی مثل ۹۹۹۹۹۹۹۹۹۹۹۹۹۹۹۹۹۹۹۹۹۹۹۹۹۹۹۹۹۹۹۹۹۹۹ را به utid اختصاص داد، اینظور میتوان مطمین شد آن نوشته همیشه در ابتدای تمام نوشت‌ها قرار می‌گیرد.</p>

<h4>date</h4>

<p>تاریخ تولید فایل محتوا</p>

<p>با یکی از این دو فرمت قابل قبول است</p>

<pre><code>YYYY-MM-DD HH:MM:SS
YYYY-MM-DDTHH:MM:SS
</code></pre>

<p>میرا تاریخ را با یک کاراکتر فاصیه بین تاریخ و زمان میسازد اما اگر فاصله با T هم جایگزین شود باز هم مورد قبول است، اما به جز این دو فرمت از حالت دیگری برای ذخیره تاریخ و زمان در فیلد date نباید استفاده شود. <br />
این فیلد برای معتبر بودن، حتما باید تاریخ و زمان را با خود داشته باشد. پس در صورت نیاز به این فیلد، اقدام به حذف ساعت و دقیقه و ثانیه از این فیلد نکنید، اما میتوانید آنها را با صفر جایگزین کنید.</p>

<pre><code>YYYY-MM-DD 00:00:00
</code></pre>

<p>هیچ الزامی به نگه داشتن این فیلد وجود ندارد، در صورت عدم نیاز، آن را خالی بگذارید یا حتی از سربرگ حذفش کنید.</p>

<p>در صورت نیاز به تولید آرشیو زمانی، وجود داشتن این فیلد دقیقا با فرمت ذکر شده در بالا، برای هر پست مورد نیاز است.</p>

<h4>title</h4>

<p>تیتر یا عنوان هر نوشته</p>

<p>وجود این فیلد هم مانند utid ضروری است و باید حتما مقدار دهی شود. اما بر خلاف utid، در صورت عدم وجود، میرا از پست چشم پوشی نمیکند، بلکه مقدار title را با عدد utid مساوی قرار می‌دهد.</p>

<p>علاوه بر استفاده به عنوان تیتر نوشته در صفحات ایستا و هدرهای html، برای ساخت آدرس ثابت هر پست هم از این مقدار استفاده میشود، برای مثال اگر عنوان پست شما و فرمت مورد نظرتان برای تولید آدرس اینها باشد:</p>

<pre><code>title: 3rd Hel-lo World :)
:year/:month/:title
</code></pre>

<p>در نهایت آدرس یکتای این پست این خواهد بود:</p>

<pre><code>mysite.COM/FLOOR/2017/02/3rd-hel-lo-world/
</code></pre>

<p>همانطور که در بالا دیدید هنگام تولید آدرس تمام علایم غیر از علایم نوشتاری، اعداد و کاراکتر خط تیره از آدرس حذف خواهند شد و فاصله‌ها با خط تیره جایگزین می‌شوند</p>

<h4>_index</h4>

<p>جایگزین title برای تولید آدرس نوشته‌ها در فیلد permalink</p>

<p>در صورت مقدار داشتن این فیلد، در permalink که در تنظیمات مشخص کرده‌اید برای ساختن آدرس ثابت آن نوشته به جای :title مقدار این فیلد در نظر گرفته می‌شود.</p>

<p>برای مثال اگر عنوان پست شما چیزی شبیه به این باشد:</p>

<blockquote>
  <p>یک تیتر خیلی خیلی طولانی در مورد هتل‌های ۵* در سفر به آسیا</p>
</blockquote>

<p>آدرس نهایی چیزی شبیه به این خواهد بود</p>

<pre><code>ADDRESS.COM/FLOOR/2017/02/یک-تیتر-خیلی-خیلی-طولانی-در-مورد-هتل‌های-۵-در-سفر-به-آسیا/
</code></pre>

<p>حالا اگر به _index مقداری شبیه به این بدهیم:</p>

<pre><code>_index: 5start hotels
</code></pre>

<p>آدرس به این صورت تغییر خواهد کرد</p>

<pre><code>ADDRESS.COM/FLOOR/2017/02/5star-hotels/
</code></pre>

<p>این فیلد در صورت عدم نیاز میتواند خالی بماند یا حذف شود</p>

<p><strong>توجه:</strong> اگر صفحات شما در الگویی که تنها حاوی نام تیتر است تولید می‌شوند:</p>

<pre><code>/:title/
</code></pre>

<p>از این نام‌ها برای تیتر یا ایندکس استفاده نکنید</p>

<pre><code>archives
page
نام هر فیلدی که در لیست‌های آرشیو مشخص کرده اید، مثل
categories, tags...
</code></pre>

<h4>_permalink</h4>

<p>در حالت پیش فرض آدرس ایستای هر نوشته با مقداری که به فیلد permalink در فایل تنظیمات ساخته میشود، با مقدار دهی به این فیلد مقدار موجود در فایل تنظیمات نادیده گرفته میشود و از این مقدار استفاده خواهد شد.  </p>

<h4>_type</h4>

<p>مشخص کردن صفحه‌های ثابت که در صفحات ایندکس و لینک صفحه قبل و بعد لیست نشوند، با دادن مقدار page به این فیلد ممکن خواهد بود.</p>

<p>استفاده از این فیلد و فیلدهای layout و permalink برای ساختن صفحات در سایت مفید هست، برای مثال برای ساختن یک صفحه به نام «درباره من» که قرار نباشد در صفحات سایت به صورت سریالی بین سایر نوشته‌ها نمایش داده شود، میتوان از تنظیماتی شبیه به این در هدر استفاده کرد:</p>

<pre><code>title: درباره من
_index: about
_type: page
_layout: customized_about_layout.tt2
_permalink: /:title/
</code></pre>

<h4>_layout</h4>

<p>پوسته اختصاصی برای هر نوتشه</p>

<p>میرا برای تولید خروجی نهایی تمام پست‌ها، به شکل پیش فرض از فایلی به نام post.tt2 در پوسته‌ای که در تنظیمات مشخص کرده‌اید استفاده می‌کند، اما اگر به این فیلد مقدار بدهید، پست مورد نظر، از یک پوسته اختصاصی می‌تواند استفاده می‌کند.</p>

<h4>_markup</h4>

<p>در صورتیکه نوشته‌ای با فرمتی به جز markup پیش فرض که در تنظیمات مشخص‌شده نوشته بشود، می‌توان با مقدار دادن به این فیلد برای میرا مشخص کرد که برای پردازش بدنه‌ی نوشته از این مارک‌آپ استفاده کند.</p>

<h4>فیلدهای انتخابی</h4>

<p>به جز موارد ذکر شده از هر فیلد دیگری میتوان در سربرگ استفاده کرد، مثلا می‌توان برای هر نوشته یک عکس ثابت برای صفحه ایستای آن در کنار عنوان داشت یا برای مطالبی که ترجمه‌ای از منابع مختلف هستند و قرارباشد از نام منبع به شکل ثابتی در پوسته جدا از بدنه نوشته استفاده کرد، یا هر چیز دیگر. <br />
میتوانید در سر برگ نوشته فیلدی برای این منظورها ساخت.</p>

<pre><code>image: address.com/img/image.jpg
source: other.com/post.html
</code></pre>

<p>از این فیلدها در پوسته در زیر مجموعه‌ی حلقه‌ی POSTS با برچسب‌هایی هم نام همین فیلدها میتوانید استفاده کنید</p>

<pre><code>{{ FOREACH post IN POSTS }}
    &lt;a href="{{ pots.url }}#more&gt;{{ pots.title }}&lt;/a&gt;
    {{ pots.author }}
    &lt;img src="{{ pots.image }}"&gt;
    &lt;a href ="{{ pots.source }}"&gt;منبع&lt;/a&gt;
    &lt;div class="content"&gt;
        {{ pots.body.less}}
    &lt;/div&gt;
{{ END }}
</code></pre>

<h4>لیست‌ها در سربرگ</h4>

<p>اگر  فیلدهایی مقداری بیشتر از یک آیتم داشته باشند، باید آن‌ها را به صورت لیست‌هایی با فرمت yaml و به این شکل ساخت:  </p>

<p>نام فیلد، دونقطه، اینتر، فاصله، خط تیره، فاصله، مقدار</p>

<pre><code>categories:
 - cat1
 - cat2

tags:
 - tag1
 - tag2
 - tag3
 - tag4
</code></pre>


