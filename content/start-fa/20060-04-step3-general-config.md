---
utid: 20060
date: 2017-03-28 11:20:49
title: تنظیمات عمومی
_index: general-config
chapter: 04
chaptername: گام سوم: تنظیم پیکربندی یا کانفیگ کردن
---
ابتدا چند فرض عمومی را در نظر میگیریم:

فرض می‌گیریم تمام این موارد برای هر چهار سایت مقدار یکسانی باید داشته باشند:

- نام نویسنده مطالب
- آدرس ایمیل
- تصویر نویسنده
- لوگوی سایت

می‌خواهیم مقادیر بالا برای هر چهار سایت یکسان و ثابت باشند، مگر اینکه در هدر هر پست تغییر کنند(مثل قسمت آموزش لینوکس که مطالب ممکن بود نویسنده جدا داشته باشند)

- هر چهار سایت از یک قالب مشترک استفاده می‌کنند. template

برای قالب انتشار هر چهار سایت را با استفاده از یک قالب منتشر می‌کنیم، می‌خواهیم در ادامه قالب خودمان را با نام my-theme بسازیم، فعلاً فقط به مقداردهی اولیه اکتفا میکنیم و فیلد template را مقدار دهی میکنیم. این قالب را در ادامه همراه هم به وجود می‌آوریم.


- سایت‌هایمان را قرار است در ریشه‌ی آدرس address.com منتشر کنیم. url و root
- محل ذخیره فایل‌های ضمیمه عمومی یا همان static را address.com/static مشخص می‌کینم. static
- محل ذخیره تصاویر مشترک مثل لوگو و... را address.com/static/imagesدر نظر می‌گیریم. imageurl

در گام پنجم در مورد فیال‌های ضمیمه و static کامل‌تر و با چند مثال صحبت خواهیم کرد.

- تعداد پست‌هایی که در صفحه‌ی مشترک بین سایت‌ها میخواهیم نمایش دهیم را ۵ در نظر می‌گیریم. post_num
- متن اصلی محتوا برای هر چهار سایت را با استفاده از فرمت markdown می‌خواهیم بنویسیم. default_markup
- در صورتیکه هنگام استفاده از دستور mira new برای ایجاد پست جدید سوییچ -f را برای مشخص کردن طبقه(یا همان سایت) وارد نکنیم، به شکل پیش‌فرض نوشته جدید در وبلاگ فارسی به وجود بیاید. default_floor

فایل config.yml را با هر ویرایشگر متنی که دوست دارید باز کنید، تمام محتویات آن را پاک کنید و با مقادیر زیر جایگزین کنید:

`~/mira/config.yml`

	title: نوشته های من 
	description: نوشته‌های من در باره‌ی تجربیات روزانه و سفرهایم، آهنگ‌هایی که شنیدم و داستان‌هایی که مینویسم

	author: اسم شما
	email: Your@Email.com
	url: http://www.address.com/
	root: /
	static: /static
	imageurl: /static/images
	default_markup: markdown
	default_floor: blog-fa
	post_num: 5
	template: my-theme
	
	logo: /static/images/logo.png
	author_image: /static/images/author_image.png
